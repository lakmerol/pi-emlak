Bu proje ile, adayın web teknolojilerine hakimiyeti, Asp.Net Core konusundaki
deneyimi, kod kalitesi, metodolojisi, analiz bilgisi, arayüz tasarım kabiliyetleri, Microsoft.Net Core
Framework hakimiyeti, Entity Framework Core bilgisi, entegrasyon tecrübesi, geliştirme hızı ve kod
kalitesi gibi bir çok parametre değerlendirilecek ve iş alım sürecinde dikkate alınacaktır. Adayın, bir
web uygulaması geliştirmesi, bu uygulamada minimum aşağıdaki isterleri yerine getirmesi
beklenmektedir.

Proje Asp.Net Core kullanılarak geliştirilecektir.
- Adayın Web API kullanarak projesini geliştirmesi beklenmektedir.
- Projede kullanılacak veritabanı adayın tercihine bırakılmıştır.(tercihen PostgreSql)
- Arayüz tasarımlarında Html5,Javascript,Css3 tabanlı kütüphaneler kullanılabilir.
- Proje minimum aşağıdaki bölümlerden oluşacak olup, bu bölümlerin içerik kapsamı adayın
hayal gücü ve tecrübelerine bırakılmıştır.
- Projedeki her bir ekran için, ekran görüntüsü alınarak Jpeg/Png formatında gönderilecektir.
(Aday isterse projenin çalışır halini video formatında da gönderebilir)
- Projede kullanılacak kaynak kodlar, veritabanı şemaları, aday tarafından varsa
analiz/tasarım dokümanları ve adayın projeye ilişkin açıklama dosyası da proje ile birlikte
gönderilmeli veya GitHub üzerinde public repo olarak yayınlanıp adresi iletilmelidir.
- Projeye ilişkin sorular, süresi içinde ik@pidata.com.tr adresine eposta ile sorulabilir.

Proje Kapsamı :
Adaydan beklenenler aşağıda maddeler halinde belirtilmiştir ;
1. İşyeri Tanımı: Programı kullanacak olan işyerinin(emlak işletmesi) bilgilerinin kaydedileceği
bölümdür.
( İşletme adı, Yetkili, Adres, Posta Kodu, Telefon, Fax vb..)
2. Müşteri Tanımı: Emlak alan, kiraya veren, satan veya kiralayan tüm müşterilerin
kaydedileceği bölümdür.
(Adı, Soyadı, Ev Telefonu, Cep Telefonu, Eposta adresi vb..)
3. Emlak Tanımı : Satıcı müşteriler tarafından kiralanmak veya satılmak üzer Emlakçıya verilen
emlak kayıtlarının tutulduğu bölümdür.
(Emlak türü, metrekare, oda sayısı, kat, bina katı, ısınma türü vb.. )
4. Emlak Arama : Alıcı müşteriler tarafından satın alınmak veya kiralanmak istenen emlaklar için
arama ekranı olacaktır. Müşterinin talepleri girilecek ve taleplere uygun emlak olup olmadığı
sorgulanacak. Uygun kayıt gelmesi halinde bu kayda ait emlak bilgilerini içeren bir yazıcı
çıktısı alınabilecektir.
5. Projeye raporlama, istatistik, grafik vb.. eklenmesi adayımızın tercihine/zamanına
bırakılmıştır.

Senaryo:
Projenin aşağıdaki senaryoyu yerine getirebilecek düzeye sahip olması beklenmektedir ;
Emlak işletmesinin kaydı alınır, daha sonra bir müşteri kaydı alınır.
Sonrasında bu müşteriye ait olarak yeni emlak girişi ile kiralık bir ev kaydedilir. Bu evin özellikleri de
kaydedilecektir. Daha sonra ikinci bir müşteri kaydedilecektir ve bu müşteri için özellikleri seçilerek
kiralık ev araması yapılabilecektir.
Unutmayınız; Sizden beklenen, mükemmel bir proje geliştirmeniz değil verilen zaman diliminde ne
kadarını ve ne düzeyde yapabileceğinizi göstermenizdir. Projenin aday tarafından geliştirilmesi, 3.
Şahıslardan destek alınmamış olması gerekmektedir. Aksi durumda teknik mülakatlardaki sorular ile
bu durum tespit edildiğinde adaylık süreci olumsuz sonlanacaktır.
Başarılar ve kolaylıklar dileriz...
Proje Şartları ;
- Bu proje piData Bilişim Teknolojileri A.Ş. için Asp.Net Core Yazılım Geliştirme Uzmanı aday
seçme işlemlerinde kullanılmak üzere hazırlanmıştır.
- Bu proje, adaya mülakatta sorulmuş ve kabul etmesi üzerine gönderilmiştir.
- Aday bu projeyi yapıp yapmamakta özgürdür, projeyi yapmayan adayın başvurusu iptal
edilmiş sayılacaktır. Adayın projeyi yapıp göndermesi, işe alınacağı anlamına gelmeyecektir.
- Aday projesini tamamen kendisi geliştirecek, takım çalışması vb.. yapmayacaktır.
- PiData, adayın yapacağı projeyi istediği şekilde değerlendirebilir, adaya iş teklifinde
bulunabilir veya bulunmayabilir, PiData’ nın hiçbir koşulda adaya bir taahhütü ve/veya
bağlayıcılığı bulunmamaktadır.
- Bu projeyi yaparak PiData’ ya gönderen aday, PiData’ dan hiçbir koşulda bir talepte
bulunmamayı peşinen kabul etmiştir.
- Adayın projesini kendisine verilen tarihe kadar ik@pidata.com.tr adresine mail atması
gerekmektedir, zamanında gönderilmeyen projeler daha sonra gönderilse dahi
değerlendirmeye alınmayacaktır.
- Aday ek süre talebinde bulunabilir, piData durumu değerlendirme, olumlu/olumsuz yanıt
verme hakkına sahiptir.
- Bu proje PiData’ nın yazılı izni olmaksızın hiçbir şekilde paylaşılamaz.
